# तोटकाष्टकम्



**विदिताखिलशास्त्रसुधाजलधे**

**महितोपनिषत्कथितार्थनिधे ।**

**हृदये कलये विमलं चरणं**

**भव शंकर देशिक मे शरणम् ॥ १॥**

---

**विदिता** ज्ञाता या **अखिलानाम्** सर्वेषां **शास्त्राणां** ग्रन्थाणां  **सुधा** ज्ञानविज्ञानविद्याद्यमृतम् । तस्याः **जलधिः** समुद्रः यः स महादेवः । हे सर्वज्ञ शिव ॥ **महितासु** पूजितासु **उपनिषत्सु** बृहदारण्यकादिधर्मग्रन्थेषु **कथितं** प्रोक्तं यद् **अर्थं** सारम् । तस्य **निधिः** सागरः यः स शम्भुः । हे धर्मस्वरूप शङ्कर ॥ [अहं] [तव] **विमलं** स्वच्छं निर्विकारं **चरणं** पदं **कलये** वन्दे पूजये ॥